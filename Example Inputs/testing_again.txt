हिंदी नंदीग्राम में मतदान के दौरान हुई घटना पर चुनाव आयोग ने कहा कि पश्चिम बंगाल में मुख्यमंत्री ममता बनर्जी द्वारा लिखित शिकायत प्राप्त हुई। इसे विशेष जनरल ऑब्जर्वर अजय नायक और स्पेशल पुलिस ऑब्जर्वर विवेक दुबे को भेजा गया है। उन्हें कल शाम 6 बजे तक रिपोर्ट भेजने को कहा गया है। वहीं चुनाव आयोग ने कहा कि मीडिया ने पश्चिम बंगाल की मुख्यमंत्री ममता बनर्जी के कथित घेराव और नंदीग्राम के एक मतदान केंद्र पर भीड़ जमा होने की घटना को कवर किया है। जनरल ऑब्जर्वर हेमेन दास और पुलिस ऑब्जर्वर आशुतोष रॉय को मौके पर जाने के लिए कहा गया। पश्चिम बंगाल की मुख्यमंत्री ममता बनर्जी के खिलाफ गुरुवार को मुजफ्फरपुर की एक अदालत में शिकायत दर्ज कराई गई। हाल में विधानसभा चुनावों के दौरान उन्होंने कथित तौर पर बिहार के लोगों के बारे में आपत्तिजनक बयान दिए थे, जिसके विरोध में शिकायत की गई है। मुख्य न्यायिक दंडाधिकारी की अदालत में स्थानीय वकील सुधीर कुमार ओझा ने शिकायत की है, जिन्होंने टीएमसी सुप्रीमो के इस बयान पर आपत्ति जताई है कि भाजपा बिहार और उत्तरप्रदेश’ से गुंडे ला रही है। केंद्रीय मंत्री गिरिराज सिंह ने एक बार फिर से ममता बनर्जी पर हमला बोला है। उन्होंने कहा कि हम विकास की चर्चा करते हैं। मुझे अपने धर्म पर, संस्कृति पर गर्व है। ममता दीदी से पूछना चाहिए, उधर कलमा पढ़ रही थी इधर गोत्र बता रही हैं, न माया मिली न राम।  